# Laboratoarele 1 și 2

Termene de predare:
-	Cerințele 1+2, fără validări, **în săptămâna 1**
-	Toate cerințele, cu validări, **în săptămâna 2**

Reguli care se aplică tuturor laboratoarelor:
1.	Fiecare laborator este notat. Media finală a laboratoarelor valorează 30% din nota finală la materie.
2.	De obicei, nota constă într-o temă și o modificare în timpul laboratorului a acelei teme.
3.	Întârzierea predării temelor se sancționează cu o penalizare de 1p / săptămână întârziată (nota maximă devine 9, apoi 8 etc.). Laboratoarele rămase nepredate se notează cu 0.
4.	Furtul intelectual se sancționează cu nota 0.

Scrieți o aplicație de consolă pentru gestiunea unui hotel. Veți avea următoarele funcționalități:
1. CRUD Camere: id cameră, denumire, preț pe noapte, număr paturi, tip. ID-ul trebuie să fie unic, denumirea nenulă, prețul pe noapte float, numărul paturilor pozitiv între 1 și 5, iar tipul unul dintre Regular, Business, Executive, VIP. 
2. Raport profitabilitate: afișați camerele ordonate crescător după raportul preț pe noapte / număr paturi.
3. Raport tipuri: pentru fiecare tip de cameră afișați media numărului de paturi din camere de acel tip.

Folosiți layerele de UI (pentru afișări) și Service (pentru calcule și validări).

Laboratorul nu se preia dacă nu respectați convențiile de stil prezentate la curs:
-	Clasele si pachetele se denumesc folosind PascalCase
-	Orice altceva folosește camelCase
-	Acoladele se deschid pe aceeași linie
-	Între operanzi și operatori se lasă spațiu: a == b, nu a==b
-	Fără spații inutile: if (x), nu if ( x )
-	Denumiri sugestive, fiecare nume trebuie să conțină cel puțin un cuvânt din dicționar, fără prescurtări
-	Preferați denumirile în engleză
